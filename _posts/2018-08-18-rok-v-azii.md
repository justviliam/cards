---
published: false
title: Leaving slow Wordpress
excerpt: After few years of using Wordpress, I realized it is too slow for me. So I moved my blog to much faster solution, called Jekyll.
date: 2018-04-10T10:44:00+00:00
author: viliam
layout: post
img: wp.jpg
permalink: /leaving-slow-wordpress/
categories:
  - web
---

![Wordpress is very slow](/images/wpslow.jpg){:class="img-responsive"}
<iframe width="480" height="360" src="https://www.youtube.com/embed/2ET8hsW6xAk" frameborder="0"> </iframe>

Bolo to krásne obdobie. Ani sám neviem, ako som sa tam ocitol. Všetko to prišlo tak náhle.

Keď som dostal pozvánku do Thajska, ihneď som vedel, že tam pôjdem. Už som sa tam videl. Už od prvého momentu som bol presvedčený, že 
toto je moja šanca, moja príležitosť niekam sa posunúť. Ale pre istotu som si zobral týždeň na rozmyslenie :D 

No a ako vraví môj kamarát Eminem - predstav si, že máš iba jeden výstrel, iba jednu šancu. Čo spravíš? Chopíš príležitosť za pačesy
alebo zmeravieš a necháš ju prejsť okolo? 

Ja som v tom mal hneď jasno. Vedel som, že nechcem takýto moment prepásť. Vedel som, že keď budem ležať na smrteľnej posteli (podľa
štatistík v nej alebo aj na nej :D zomiera 97 % ľudí - štatistiku som samozrejme neoveroval, ale aspoň výraz smrteľná posteľ začína
dávať zmysel) tak nechcem tento moment ľutovať a pýtať sa čo keby?

Iste, môžem sa to pýtať aj tak. Že čo by bolo keby som ostal v zabehnutých koľajách. Ale na to sa dá veľmi ľahko odpovedať. Všetko by
bolo po starom. Mal by som akú-takú istotu (pozdravujem Roba) a žil by som si v bezpečí. Vo svojej komfortnej zóne. V strachu urobiť 
zmenu. V strachu z (ne)úspechu. Lebo čo ak to náhodou (ne)vyjde. Čo ak...

Takže príbeh sa začína v Bangkoku. Píše sa apríl 2017 n.l. Vystupujem z lietadla a som plný očakávaní. Ihneď dostávam dve facky: jednu
normálnu a druhú spak ruky. V Bangkoku je 38 stupňov a vzdušná vlhkosť skoro 100 %. Parná sauna a ešte zadarme. Čo viac si slovenský
chlapec môže priať. 

Potím sa ako prasa (aj keď nemá potné žľazy) a snažím sa zvyknúť si na tamojšie podmienky. Nie je to také jednoduché. Tečú zo mňa 
patoky potu. A stretávam kopec ľudí z Európy. Uvedomujem si, že Bangkok je dosť navštevované mesto. Ak ma pamäť neklame, tak by tam
malo za rok prísť 30-35 mil. turistov. Ale do bakalárky si to ako citát radšej nedávaj. 

Ako správny Bangkokčan si beriem BTS - to je niečo ako vlak len chodí ponad zem. Môžeme to volať nadzemka. Putuje ribližne 10 metrov
nad zemou. A pri tamojšej premávke je to paráda. Vezmeš si vláčik, ktorý sa po anglicky volá aj sky train - teda nebeský vlak a ideš si.
Vyhneš sa všetkým zápcham. S výnimkou jednej. Tej, ktorá je vo vlaku. Aspoň pochopíš, ako sa cíti haring v konzerve.

Vystupujem na zastávke zvanej Phra Kanong. Mal som síce napísané, že mám vystúpiť na stanici On Nut, ale v adrese, ktorú som mal 
poznamenanú som jasne videl Phra Kanong district. Samozrejme ma môj rozumčok sklamal. A tak som sa prešiel asi 1,5 hoďky na pešo. 
Pýtal som sa ľudí, že kde je to moje ubytko. Nik nevedel po anglicky. A ja zase po thajsky. Tak som len kráčal rovno. 

Lebo vraj je to na ulici Sukhumvit. Až neskôr som sa dozvedel, že táto ulica je dlhá oklo 400 kilometrov. Čo je asi vzdialenosť
z Brezna do Brna plus Brezno-Martin (len pre predstavu :D). Tak som len išiel rovno a napadlo mi, že by som sa mohol zbaviť svojich
dlhánskych vlasov. Našiel som teda vychýreného barbera, ktorým bola žena. Ešte k tomu na ulici.

Nechápala, ako sa chcem ostrihať. Výrazu - na koleno - očividne nerozumela. Tak som zvolil inú taktiku. Bol tam borec, ktorý vedel
presne čo chcem. A vraví jej - skinhead. Na čo som sa začal smiať, prikývol som a vravím - skinhead! A už to išlo. Strihanie ma
stálo 80 batatov. Dodnes si to pamätám, lebo bolo moje prvé na pôde Thajska.

Účes bol fajn. Ale čo sa dá na skinheadovi pokaziť, no nie? :D ibaže by mi uši obrezala. Čo sa našťastie nestalo.

Potom, ako som bol vyfešákovaný, vykročil som smerom k dobrodužstvu. Konečne som našiel chlapíka, ktorý vedel čo-to anglicky 
a poradil mi, kde nájdem ubytko. Volá sa Diamond. Normálne som sa zľakol, keď som videl ten názov. Veď ja som chlapec z Brezna,
ja nemôžem bývať v Diamante. To musí stáť majlant. 

Ale nakoniec bola tá cena fajn. A ubytko nebolo diamantové, povedal by som skôr medené :D také ani extra klasa, ani v rohu krysa.
Niečo medzi. Zlatý stred. No a zastávka, ktorá bola poblíž sa volá On Nut. Takže som vlastne býval Na Orechu. Vyslovuje sa tak, že
normálne povieš On a potom Nu(t). Téčko je v zátvorke, pretože ho prehltneš. Nastavíš si rečové orgány do tej polohy, že ho ideš 
vysloviť, ale prehltneš ho. Preto niektorým ázijským národom je ťažké porozumieť, keď hovoria po anglicky.

Slovo like bežne vyslovujú ako laj. A medzi war a work tiež moc nerobia rozdiel. Aspoň to som si všimol v Thajsku a vo Vietname.
Neviem ako je to v ostatných ázijských krajinách.


